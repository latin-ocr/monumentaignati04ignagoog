MONUMENTA IGNATIANA

PRAEFATIO GENERApls

Quae ad viros, maximis rebus gestis aut scientiarum inventis
celeberrimos, propius spectant, ea, cum proferuntur in lucem, sic
solent mortalium animos ad cognoscendum acuere, ut quidquid
novum de illis offertur, scire omnes generatim velint: illorum
amici, ut in suo judicio confirmentur; adversarii, ut novam re
prehendendi occasionem nanciscantur3 qui nec' odio nec amore
feruntur, ut cognitionum suarum thesaurum locupletent. Atque
id tum potissimum locum habet cum, quae eduntur scripta, ra-
tiones demostrant, quibus illi in agendo ducebantur, aut privata
sunt et sibi uni propria, vel cum paucis certe communicanda.

Jam vero inter homines illustres, q‘uos saeculum XVI tulit,
quique sibi immortale nomen pepererunt, nemo negabit nobilis·
simam sedem jure optimo tenere Ignatium de Loyola, Societatis
Jesu conditorem. Etenim, ut verbis utamur, quae in bulla exstant
canonizationis, Ignatius fuit «vir vere, quem praelegerat Domi·
nus, uteorum Dux foret, qui portarent ejus sanctissimum nomen
coram gentibus et populis, et infideles ad verae fidei cognitionem
inducerent, ac rebelles haereticos ad illius unitatem revocarent,
suique in terris Viearii auctoritatem defenderent». Vir, quem
Deus ad hoc amplissimum munus «novissimis temporibus... ex—
citavit... ex medio honorum cursu et a saeculari et terrena mili-
tia», quemadmodum «praeteritis saeculis destinavit plures san-
ctitate ac doctrina illustres viros»; quae profecto satis superque
declarant Ignatium de Loyola magnum ac praecellentem virum
exstitisse. Quod si ita est, patet etiam monumenta sui ingenii,
quae illius indolem ac virtutes maxime ostendant, quaeque illius
animi revera imago et dicantur et sint, magni fieri debere.

 

